<html>
  <head>
    <meta charset="utf-8" />
<meta name="viewport" content="width=device-width, initial-scale=1" />
<title>20200908 | 加载ing. . .</title>
<link rel="shortcut icon" href="https://szilardborbely.github.io/favicon.ico?v=1611265600413">
<link href="https://cdn.jsdelivr.net/npm/remixicon@2.3.0/fonts/remixicon.css" rel="stylesheet">
<link rel="stylesheet" href="https://szilardborbely.github.io/styles/main.css">
<link rel="alternate" type="application/atom+xml" title="20200908 | 加载ing. . . - Atom Feed" href="https://szilardborbely.github.io/atom.xml">
<link rel="stylesheet" href="https://fonts.googleapis.com/css?family=Droid+Serif:400,700">



    <meta name="description" content="您曾写“在我身后的还在我前面”*，您可愿稍谈此句之意？若过去指定了未来，这在您的文学中作何呈现？
早先我的懦弱的犯罪事实含含混混地并不把我领入我最初所向的命运中：这是您所述了的句子之意。而至于对时间的三维认识如过去、现在、未来则只是日常经验..." />
    <meta name="keywords" content="" />
    <link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
    <script src="https://cdn.bootcss.com/highlight.js/9.12.0/highlight.min.js"></script>
  </head>
  <body>
    <div class="main">
      <div class="main-content">
        <div class="site-header">
  <a href="https://szilardborbely.github.io">
  <img class="avatar" src="https://szilardborbely.github.io/images/avatar.png?v=1611265600413" alt="">
  </a>
  <h1 class="site-title">
    加载ing. . .
  </h1>
  <p class="site-description">
    
  </p>
  <div class="menu-container">
    
  </div>
  <div class="social-container">
    
      
    
      
    
      
    
      
    
      
    
  </div>
</div>

        <div class="post-detail">
          <article class="post">
            <h2 class="post-title">
              20200908
            </h2>
            <div class="post-info">
              <span>
                2021-01-07
              </span>
              <span>
                13 min read
              </span>
              
            </div>
            
            <div class="post-content-wrapper">
              <div class="post-content">
                <p>您曾写“在我身后的还在我前面”*，您可愿稍谈此句之意？若过去指定了未来，这在您的文学中作何呈现？<br>
早先我的懦弱的犯罪事实含含混混地并不把我领入我最初所向的命运中：这是您所述了的句子之意。而至于对时间的三维认识如过去、现在、未来则只是日常经验场景之实用，显然并不存在时间自体，尤其不是以三种形态。时间是人的发明，应该是发明中最聪明的了。我作品中的人物对社会常识的时间观并不起疑，这我只是抱以同情。<br>
Ön azt írta egyszer, hogy “Ami mögöttem van, az előttem marad”, lenne olyan szíves tisztázni számunkra ennek a mondatnak a jelentését?  Lehetséges, hogy a múlt meghatározza a jövőt és ha igen, ez miként tudja az Ön irodalmi munkásságát befolyásolni?<br>
Korábban elkövetett gyáva bűneim ténye homályos úton később nem arra vezeti majd a sorsom, ahová indultam — ezt jelenti az ön által idézett mondat. Amúgy az időnek ez a három irányú fogalma, hogy múlt, jelen, jövendő, csak a hétköznap tapasztalati színterén használható, hisz maga az idő nem létezik, különösen nem három alakban. Az idő emberi találmány, talán az egyik legzseniálisabb minden találmányunk közül. Műveimben a hősök a közmegegyezéses időfogalmat meg sem kérdőjelezik, és énnékem együttérzéssel kell kezelnem ezt.<br>
*《撒旦探戈》第一部分第六章开头处弗塔基的自言自语：„Ami mögöttem, az még előttem van. Nem lehet nyugodt az ember”</p>
<p>您曾说您实际上并未要做作家。您想做的是什么呢，若非作家？是在哪一刻认识了您写作的命运呢？决定得容易么？<br>
写作是没得选的——这是说文学之艺，不说其继起的社会角色。有些人演变为了作家，在我自己的情形中也有演变如此。若非如此，我大概要做一个未受教育的哲学家，其终身无可救药地醉心诗学。<br>
Ön azt mondta, hogy valójában nem is akart író lenni. Mi szeretne lenni, ha nem lenne író? Első alkalommal mikor ébredt arra, hogy az Ön sorsa az írás? Könnyű döntés volt?<br>
Írónak lenni nem választás kérdése — ha az írói művészetre gondolunk, s nem az ezzel járó társadalmi szerepre. Úgy alakul, hogy néhányan írók lesznek. Az én esetemben is úgy alakult, hogy azzá lettem. Ha nem így történik, valószínűleg iskola-nélküli filozófus leszek, aki menthetetlenül és élethossziglan szerelmes a költészetbe.</p>
<p>您可信作家的孤独？孤独的动态可否充作文学创作之益？<br>
我什么也不信。且作家的孤独与否，我一点儿概念没有，荷马不太可能，卡瓦菲斯大概吧。我自己就不限于孤独了，而是没和自身建立起什么关系。我只为我小说的人物而活着。跟他们一起挺好。<br>
Hisz Ön az írói magányban? Lehetséges, hogy a magány dinamikus alkotói tényezőként működjék az író javára?<br>
Nem hiszek én semmiben. S hogy az írók magányosak-e, vagy sem, fogalmam sincs, Homérosz talán nem volt az, Kavafisz talán igen. Én magam nem csupán magányos vagyok, de egyszerűen még önmagammal sincs semmiféle kapcsolatom. Csak a regényhőseimért élek. Velük vagyok jóban.</p>
<p>您在写作上可有确切的程序吗？对您而言理想的写作环境是什么样子？<br>
条件是不理想的。要论写作也是谈不了理想环境的。您是想象了从窗边立着的一张写字台上这作家抬起庄严的目光，其中闪烁着一切疯狂与天才，去望向海，而海向着西南偏南四度？反正我就不用写字台，也不用窗子，也不用海，也不会那样抬目光。只有在克里特岛Pigi村本地酒馆的老板出来拿走了我面前蔫了的橄榄，换上新的，说：“这新鲜，吃这个。”<br>
Ön egy bizonyos programot követ írás közben? Ön szerint melyek az ideális körülmények az íráshoz?</p>
<p>A viszonyok nem ideálisak. Az íráshoz sincs ideálisnak mondható körülmény. Úgy gondolja, hogy legyen az íróasztal ahhoz ablakhoz állítva, ahonnan az író, ha olykor felemeli nagyszerű tekintetét, melyben ott lobog minden őrület és zsenialitás, a tengerre néz, s az a tenger pedig négy fokkal dél-délnyugatra? Amúgy én nem használok sem íróasztalt, sem ablakot, sem tengert, amiként a tekintetemet sem emelem fel soha. Csak ha a krétai Piji faluban a helyi kocsmáros kijön, elveszi előlem az ott száradó olivabogyókat, újat tesz elém, s azt mondja, “ez friss, ezt egye”.</p>
<p>文学可作人类问题的解药吗？<br>
匈牙利一个小村里有个滑稽的混小子，走过本地药房门前、见到老太太们站在药房队伍里，就要拽开门往里喊“死无药可医”然后跑掉。然，文学不是解药。<br>
Működhet-e az irodalom mint gyógyír az emberiség bajaira?</p>
<p>Volt egy furcsán vicces fickó az egyik kis magyarországi faluban, aki ha elment a helyi gyógyszertár előtt, s meglátta az öreg néniket, ahogy épp sorban állnak gyógyszerért, feltépte az ajtót, és bekiáltotta, hogy “halál ellen nincs orvosság”, s elszaladt. Nos, az irodalom nem gyógyszer. A betegség, amin különben segítenie kellene, annyira megközelíthetetlenül mélyen van bennünk, amit tényleg nem gyógyít semmi. A magas irodalom, a legmagasabb irodalom, tehát az irodalom legjobb pillanataiban inkább csak részvéttel van irántunk, részvéttel, hisz az író is, az olvasó is pontosan tudja, hogy nincs remény. S Kafkával szólva, ha pedig mégis van, akkor nem nekünk.</p>
<p>Miként képzeli Ön az irodalom jövőjét a modern társadalmakban? Mi lesz az író szerepe a jövő társadalmában?</p>
<p>A magas irodalom, a nagyon magas irodalom, tehát az irodalom ki fog halni. Lesz helyette valami más. Helyettünk is lesz valami más. A művész feszült alakja átadja a helyét valakinek, aki új törvények és új tapasztalatok szerint látja már a valóságot. Egy dolog azonban bizonyosan nem változik: semmi nem marad a helyén. Hisz nem is volt a helyén sohasem.</p>
<p>Az írás vajon az ellenállás egyik formája?</p>
<p>Igen, az, amit ma írásnak nevezünk, az valóban az ellenállás egy formája. Mint amikor megjelent az írógép, és voltak művészek, akik nemet mondtak erre az írógépre, s maradtak a tollnál. Ők is ellenálltak. Ma már nem értjük, miért. Mára  már se írógép, se toll. Csak az ellenállás. És minket se fognak érteni.</p>
<p>Ön szerint miért lett akkora sikere a Sátántangónak már kiadásától kezdve 1985-ben? Lehetséges, hogy a magas irodalom egyfajta gyógyírrá válik napjainkra?</p>
<p>Amíg lesznek könyvek, a magas irodalom, a nagyon magas irodalom, tehát az irodalom alapformája marad a könyv. De ahogy mondtam is korábban, az irodalom nem gyógyít, nem ad reményt, igaz, /reményt/ nem is vesz el. Csak kiemel a tapasztalati időből, kicsit ott tart, aztán elereszt.</p>
<p>Milyen érzéseket váltott ki Önben, amikor először nézte meg a Sátántangót mint filmet?</p>
<p>Én nem néztem a Sátántangót, hanem csináltam. A forgatás elejétől a végéig hárman döntöttünk, mi lesz a filmben, Tarr, a felesége és én. Nem volt olyan, amikor “először” láttam, hisz minden egyes felvétel után megnéztük, aznap mi sikerült. Ami a kérdés második részét illeti: úgy tűnik, volt esélye a filmnek, hogy magasművészetté váljon, mi Tarral ehhez igyekeztünk hozzájárulni. De úgy tűnik, ez az esély elpárolgott. A pénz mint konstituáló hatalmi tényező kizárólagossá lett, s nem létezőnek nyilvánította mindazt, amiről nem tudta bizonyítani, hogy áruvá tehető. Az a film, amit mi csináltunk, nem áru. Gondolja meg: ülni egy patakparton, hallgatni, ahogy a víz átzuhog a köveken, érezni egy enyhe szellőt, ahogy megérinti az arcunkat, és csöndben maradni órákra, s elnézni, ahogy egy kis énekesmadár lerebben a magasból, és beleiszik a patakba — mindez soha nem lehet áru. Emlékszik a film nyitójelenetére? Szarvasmarhák sétálnak bele a létbe, követjük őket, amíg el nem tűnnek. Ezen kívül nem “történik” semmi más.Tíz percig csak a lét. A lét nem áru.</p>
<p>Nemrég a következő mondat a Polisz kiadónál Joanna Avramidu fordításában megjelent Sátántangó c. könyvéből  ”Szomorúan nézte a baljós eget, a sáskajárásos nyár kiégett maradványait, és hirtelen ugyanazon az akácgallyon látta átvonulni a tavaszt, a nyarat, az őszt és a telet, mintha csak megérezte volna, hogy az örökkévalóság mozdulatlan gömbjében bohóckodik az idő egésze, a zűrzavar hepehupáin át ördögi egyenest csalva, és megteremtve a magasságot, a tébolyt szükségszerűséggé hamisítja… és látta önmagát, a bölcső és koporsó fakeresztjén, amint kínlódva rándul egyet, hogy végül – rangjelzések és kitüntetések nélkül – lecsupaszítva a halottmosók kezére adja egy szárazon pattogó ítélet, a dolgos bőrnyúzók röhejébe, ahol aztán irgalmatlanul látnia kell az emberi dolgok mértékét, anélkül hogy akár csak egyetlen ösvény is visszavezesse, mert akkor már azt is tudni fogja, hogy olyan partiba keveredett a hamiskártyásokkal, amely már jó előre le van játszva, s amelynek végén utolsó fegyverétől is megfosztják, a reménytől, hogy egyszer még hazatalál. […] (1. fejezet 2. oldal / translated by George Szirtes)” a „Literature.gr az Év Irodalmi Mondata 2018” díjat kapta. Elengedhetetlen tényezője-e az idő az irodalmi művek elismertségének?</p>
<p>Az időről azt gondoltam, amikor leírtam ezt a mondatot, hogy az valami démonikus erő, mely vakon halad egy irányba, és közben lerombol mindent, ami az útjába kerül. És minden az útjába kerül. Mostanában viszont, amikor már világos előttem, hogy idő nem létezik, egyáltalán nem tudom megmondani, mi az, ami rombol. Egy őrült malomként dolgozik az univerzumban valami. Felépít valamit, és lerombolja. Milliárdszor és biliárdszor. Most pedig, ebben a pillanatban, hogy beszélgetésünkben idáig értünk, azt gondolom, hogy nincs külön felépülés és külön lerombolódás, ez az egész folyamat egy és ugyanaz, és az a neve, hogy sátán.</p>

              </div>
              <div class="toc-container">
                
              </div>
            </div>
          </article>
        </div>

        
          <div class="next-post">
            <div class="next">下一篇</div>
            <a href="https://szilardborbely.github.io/post/pilinszky/">
              <h3 class="post-title">
                Pilinszky
              </h3>
            </a>
          </div>
        

        

        <div class="site-footer">
  Powered by <a href="https://github.com/getgridea/gridea" target="_blank">Gridea</a>
  <a class="rss" href="https://szilardborbely.github.io/atom.xml" target="_blank">
    <i class="ri-rss-line"></i> RSS
  </a>
</div>

      </div>
    </div>

    <script>
      hljs.initHighlightingOnLoad()

      let mainNavLinks = document.querySelectorAll(".markdownIt-TOC a");

      // This should probably be throttled.
      // Especially because it triggers during smooth scrolling.
      // https://lodash.com/docs/4.17.10#throttle
      // You could do like...
      // window.addEventListener("scroll", () => {
      //    _.throttle(doThatStuff, 100);
      // });
      // Only not doing it here to keep this Pen dependency-free.

      window.addEventListener("scroll", event => {
        let fromTop = window.scrollY;

        mainNavLinks.forEach((link, index) => {
          let section = document.getElementById(decodeURI(link.hash).substring(1));
          let nextSection = null
          if (mainNavLinks[index + 1]) {
            nextSection = document.getElementById(decodeURI(mainNavLinks[index + 1].hash).substring(1));
          }
          if (section.offsetTop <= fromTop) {
            if (nextSection) {
              if (nextSection.offsetTop > fromTop) {
                link.classList.add("current");
              } else {
                link.classList.remove("current");    
              }
            } else {
              link.classList.add("current");
            }
          } else {
            link.classList.remove("current");
          }
        });
      });

    </script>
  </body>
</html>
